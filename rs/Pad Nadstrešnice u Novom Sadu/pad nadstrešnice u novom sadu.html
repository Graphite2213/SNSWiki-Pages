<w-annotation type="warn" image="https://upload.wikimedia.org/wikipedia/en/thumb/9/99/Question_book-new.svg/512px-Question_book-new.svg.png?20210726203442">Ovaj članak ne sadrži dovoljno <w-a>pouzdanih izvora|https://github.com/Graphite2213/SNSWiki-Pages/tree/master/rs#izvori</w-a>. Doprinesite ovoj stranici tako što ćete dodati još. Sve nepodržane tvrdnje mogu biti uklonjene.</w-annotation>

<w-infobox title="Pad Nadstrešnice u Novom Sadu">
    <wi-image>Slika urušene nadstrešnice|nadstresnica.jpg</wi-image>
    <wi-header>Informacije</wi-header>
    <wi-row>Datum|1. novembar 2024</wi-row>
    <wi-row>Vreme|11:52 (CET)</wi-row>
    <wi-row>Lokacija|<w-a>Glavna železnička stanica|https://sr.wikipedia.org/wiki/Железничка_станица_Нови_Сад</w-a>, <w-a>Novi Sad|https://sr.wikipedia.org/wiki/Нови_Сад</w-a></wi-row>
    <wi-row>Preminulih|13</wi-row>
    <wi-row>Povređenih|2</wi-row>
    <wi-row>Odgovorni|<ul>
        <li><w-a>Goran Vesić</w-a>, Ministar građevinarstva</li>
        <li><w-a>Jelena Tanasković</w-a>, Direktor "Infrastruktura železnica Srbije"</li>
        <li>Anita Dimoski, Pomoćnica ministra za železnički saobraćaj</li>
        <li>Nebojša Šurlan, Bivši direktor "Infrastruktura železnica Srbije"</li>
        <li>Drugih devet izvršitelja radova. Imena nepoznata.</li>
    </ul></wi-row>
    <wi-row>Optužbe|„Nepropisno izvođenje građevinskih radova“ i „Izazivanje opšte opasnosti“</wi-row>
    <wi-row>Presude|<i>Suđenje u toku</i></wi-row>
    <wi-header>Protesti</wi-header>
    <wi-vs>
        <wvs-side>
            <wvs-p list="Građanske grupe">
                <ul>
                    <li>Građani</li>
                    <li>Grupa „SviĆe“</li>
                    <li>Grupa „Stav“</li>
                    <li>Grupa „Bravo“</li>
                </ul>
            </wvs-p>
            <wvs-p list="Opozicione stranke">
                <ul>
                    <li>Zeleno-levi Front</li>
                    <li>Demokratska Stranka</li>
                </ul>
            </wvs-p>
        </wvs-side>
        
        <wvs-side>
            <wvs-p list="Vlada Srbije">
                <ul>
                    <li>Policija</li>
                    <li>Žandarmerija</li>
                </ul>
            </wvs-p>
        </wvs-side>
    </wi-vs>
</w-infobox>

<p>Dana 1. novembra, 2024. Obrušila se nadstrešnica na <w-a>glavnoj železničkoj stanici|https://sr.wikipedia.org/wiki/Железничка_станица_Нови_Сад</w-a> u <w-a>Novom Sadu|https://sr.wikipedia.org/wiki/Нови_Сад</w-a>. Poginulo je 15 ljudi i teško je povređeno još dvoje. Stanica je renovirana 2022. godine, i radove su izvršile dve kineske kompanije.<w-ref name="stanica"><i><w-a>Kako izgleda Železnička stanica u Novom Sadu nakon obnove|https://www.gradnja.rs/zeleznicka-stanica-novi-sad-rekonstrukcija-druga-faza/</w-a></i>, Stevan Gojkov, Jul 17. 2024. Portal „Gradnja.rs“</w-ref><w-ref><i><w-a>Ko je radio rekonstrukciju zgrade Železničke stanice u Novom Sadu|https://n1info.rs/biznis/ko-je-radio-rekonstrukciju-zgrade-zeleznicke-stanice-u-novom-sadu/</w-a></i>, 1. Novembar 2024. N1 Beograd</w-ref> Drugi novembar je proglašen danom žalosti.</p>

<p>Petog novembra, opozicija je organizovala proteste ispred gradske kuće. Maskirana lica su tokom protesta razbijala prozore na gradskoj kući i ubacivala baklje unutra. Organizatori protesta tvrde da su to bili „ubačeni elementi“. Policija je privela nekoliko učesnika protesta, koji po navodima prisutnih, nisu bili oni koji su izazivali nerede.</p>

<p>Do 22. Novembra, 13 odgovornih je uhapšeno i stavljeno u pritvor, dok više javno tužilaštvo u Novom Sadu sprovodi istragu o incidentu. Ostavke su podneli <w-a>Goran Vesić</w-a>, <w-a>Jelena Tanasković</w-a>, i <w-a>Tomislav Momirović</w-a>, dok su uhapšeni Vesić, Tanasković, ali i Anita Dimoski i Nebojša Šurlan. Drugih 9 uhapšenih se terete <i>„Nepropisnim izvođenjem građevinskih radova“</i>.<w-ref><i><w-a>Spisak uhapšenih zbog nesreće u Novom Sadu|https://n1info.rs/vesti/imena-svih-uhapsenih-zbog-nesrece-u-novom-sadu-medju-njima-i-glavni-projektant/</w-a></i>, 21. Novembar 2024. N1 Beograd</w-ref></p>

<w-h1>Pozadina</w-h1>

<p>Stanica je puštena u rad 1964. godine. Gradska vlast je 2021. predstavila planove za rekontrukciju stanice, u sklopu projekta železnice "Budimpešta - Beograd". Plan je obuhvatao rekonstrukciju koloseka 1, 2, 3, 10 i 11, izgradnju nove platforme i kompletnu obnovu glavne zgrade sa dodatnim liftovima za invalidna lica. Rekonstrucija je počela u septembru 2021. godine, a radove su izvršile kineske kompanije China Railway International i China Communications Construction Company (CCCC).<w-ref name="stanica"></w-ref></p>

<p>Rekonstrukcija zgrade je završena u martu 2022. godine, i koštala je 65 miliona evra. Ugovor koji je potpisan za rekonstrukciju je tajna, s obzirom da je Ministarstvo građenivarstva, saobraćaja i infrastrukture odbilo da ga objavi, uz objašnjenje da „kineski partneri to ne žele“.<w-ref><i><w-a>Zašto se kriju ugovori sa kineskim firmama u Srbiji?|https://www.slobodnaevropa.org/a/ugovor-srbija-kineske-firme-projekti/33191942.html</w-a></i>, 7. Novembar 2024.</w-ref></p>

<w-h2>Nesreća</w-h2>

<p>U 11:52, 1. novembra, se iznenadno obrušila 35 metara dugačka betonska nadstrešnica iznad glavnog ulaza Železničke stanice u Novom Sadu. Ispod nadstrešnice su se nalazile klupe, na kojima je sedelo više ljudi. Na licu mesta je poginulo 14 osoba, uključujući troje dece, a troje osoba je teško povređeno, od kojih je jedna podlegla povredama. Sve žrtve su identifikovane do 3. novembra. Očevici su izjavili da je pad bio iznenadan i da je zvuk bio nalik eksploziji.</p>

<w-h2>Uzrok i pokušaj zataškavanja</w-h2>

<p>
Građevinski inženjer Danijel Dašić tvrdi da se nadstrešnica urušila zato što je tokom rekonstrukcije na nju dodata masovna čelična konstrukcija sa teškim staklima. Veb-sajt gradnja.rs je u julu 2024. godine, po rekonstrukciji, objavio tekst u kome se tvrdi da je po rekonstrukciji urađena „nova čelična nadstrešnica”, da bi taj tekst bio izmenjen na dan nesreće, pa ponovo vraćen. Inžinjer geologije Zoran Đajić, koji je bio deo tima koji je rekonstruisao železničku stanicu, takođe tvrdi da je na nadstrešnici rađeno, te da je u martu 2023. tražio da se mermerne ploče sa pročelja zgrade skinu, kako bi se proverilo stanje podloge i utega, te da je to bilo predviđeno projektom. Takođe tvrdi da je razlog pada ili dodatni teret naslonjen na nadstrešnicu tokom rekonstrukcije, ili korozija utega.
</p>

<p>Predstavnici vlasti tvrdili su da nadstrešnica nije rekonstruisana, da bi se potom pojavili snimci na društvenim mrežama koji prikazuju radnike koji rade reparaciju keramike na istoj. Više režimskih tabloida su brisali i izmenjivali već objavljene vesti o rekonstrukciji.</p>

<w-h1>Protesti</w-h1>

Pad nadstrešnice je izazvao proteste širom Srbije, ali prvenstveno u Beogradu i Novom Sadu. Zahtevi protesta je bilo traženje odgovornosti za nesreću, ali i generalno nezadovoljstvo zbog odgovora vlasti. Glavni motiv protesta je bila crvena farba koja predstavlja „krvave ruke vlasti“.
<w-img>Hiljade građana na protestima u Novom Sadu|protesti_ns.png</w-img>
<w-h2>3-5. Novembar</w-h2>

<p>Trećeg novembra se odigrao prvi protest u Beogradu. Organizovani od strane „SviĆe“, okupilo se nekoliko hiljada ljudi ispred Železničke stanice odakle su išli Nemanjinom ka Ministarstvu građevinarstva. Kod Ministarstva kordonu policije se obraća aktivista Ivan Bjelić iz organizacije „SviĆe“, a zatim je pozvao okupljene na minut ćutanja za nastradale u nesreći na Železničkoj stanici u Novom Sadu. Zahtevi protesta su uključivali hapšenje Gorana Vesića, i mogućnost uvida u ugovor sa kineskim kompanijama koje su izvršile radove rekonstrukcije železničke stanice.</p>

<w-img>Gradska kuća u Novom Sadu dan posle protesta.|gradska_kuca.webp</w-img>

<p>Ispred Minstarstva građevinarstva prolivena je crvena farba. Ivan Bjelić je priveden to jutro, i odveden je u policijsku stanicu Savski Venac. Najavljen je sledeći protest u Novom Sadu 5. novembra.</p>

<p>Petog novembra su protesti prešli u Novi Sad, kao što je bilo i najavljeno. Građani su se okupili ispred železničke stanice, zatim su prošetali do gradske kuće. U protest su se uključili i taksisti, koji su svirali iz svojih automobila prateći kolonu ljudi. Ispred gradske kuće izazivani su neredi, polomljeni su prozori gradske kuće i unutra su ubacivane baklje. Dovezena je cisterna „fekalija“, koje su prolivene ispred gradske kuće, ali je kasnije obrazloženo da je to zapravo samo voda iz Zrenjanina. Policija je na nerede odgovorila suzavcem i privođenjem učesnika protesta. </p>

<p>Opozicioni političari i organizatori protesta tvrde da su nerede pravili ubačeni elementi.</p>

<p>Tokom protesta priveden je Goran Ješić, koji je bio na zadržavanju od 48 sati zbog „napada na službeno lice“. Njegovi branioci navode da je on pokušao da spreči hapšenje mladića kog su dva policajca u civilu vodila u nepoznatom pravcu. Branioci su saopštili da je Ješić „stao u odbranu momka od huligana“ jer se ljudi koji su privodili mladića „nisu identifikovali“, te kada su to učinili „prestao je“. Takođe su na zadržavanje privedeni Ivan Bijelić i Miran Pogačar, aktivista grupe „Bravo“</p>
<w-h2>11. Novembar</w-h2>

<p>Jedanaestog novembra održao se protest opozicionih stranaka u Beogradu. Zahtevi protesta su bili oslobođenje uhapšenih tokom prethodnih protesta, i procesuiranje odgovornih za pad nadstrešnice.</p>

<w-h2>17. Novembar</w-h2>

<p>Sedamnaestog novembra se održao manji protest u Novom Sadu. Ponovo organizovan od strane „SviĆe“, razvijen je transparent plačuće golubice. Protesti su prošli bez incidenta, osim kratkih koškanja oko donesenih zastava EU. Od 12 do 18 časova je držana blokada raskrsnice ispred železničke stanice.</p>

<w-h1>Posledice</w-h1>
<w-img>Tuča narodnih poslanika na sednici.|https://n1info.rs/wp-content/uploads/2024/11/25/1732537940-tuca-u-skupstini-srbije-2-750x500.jpg</w-img>
<p>Trenutno se još uvek nastavljaju nedeljni protesti u Beogradu i Novom Sadu zbog pada nadstrešnice. Odgovorni su u pritvoru i tužilaštvo još uvek nije zatvorilo istragu o incidentu. Dvadeset-šestog novembra je održana sednica narodne skupštine vezana za usvajanje budžeta za 2025. godinu. Opozicioni poslanici su prekidali zasedanje iz protesta i jedan poslanik SNS-a je poliven crvenom farbom. Usledele su tuče među poslanicima. Ana Brnabić je prekinula ton, pa se nemir u skupštini nije prenosio građanima. Povremeno ga je uključivala samo da bi apelovala na mir.</p>

<p>Sutradan je budžet za 2025. godinu usvojen bez glasanja opozicionih poslanika.</p>

<p>Goran Vesić je 27. novembra pušten iz pritvora, jer je viši sud u Novom Sadu doneo odluku da „nema osnovane sumnje za postojanje krivičnog dela“.</p>

<w-reflist></w-reflist>
